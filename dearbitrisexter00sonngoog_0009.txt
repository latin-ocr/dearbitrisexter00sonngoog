'Nemo nostrum non iam meminit controversiae
illius inter Germanos et Hispanos ortae de insulis quae
»Catulinae« vocantur. Diu tum inter populos illos dis·
ceptatum, saepe bellum conflatum iri visum est. Tandem
ad Leonem XIII papam res delata est, qui arbitrio suo
periculum imminens amovit. Omittam alia id genus
exempla nostrorum temporum, quia satis nota sunt. Multo
autem saepius quam viri, qui hoc saeculo praesunt rebus
publicis, veteres hac ratione litis componendae usi sunt.
Numerus locorum inde a Meiero (cs. p.6 adn. 1) valde
auctus est, neque vir ille doctissimus exemplis collatis
quae rationes subessent satis accurate exposuit, ita ut
operae pretium esse videatur ea omnia enumerare et,
quomodo inter se cohaereant, videre. Haec sit prior
pars dissertationis meae, quam ipsam divIdam in duo
capita ita, ut prius complectatur causas earum civitatum
liberarum quae nuIIo vinculo inter se connexae sint, alter·
um causas civitatum quae aut libertate non utantur aut
cum aliis eiusdem societatis participes sint. Hac parte
coniunguntur causae publicae; sed etiam causae privatae
antiquis temporibus persaepe hac via disceptatae sunt.
ut ex parte medio quoque aevo in Italia et regno
Francogallorum per magistratus illos, quibus nomen erat
›Podesta‹. Sed hi eas solas tractarunt causas, quae
ortae erant inter cives eius civitatis quam ipsi regebant,
non eaS, quae erant inter duarum civitatum cives.
Apud veteres alterius generis inveniuntur exempla per·
multa3 quaecum ad id temporis a nullo collecta sint

 


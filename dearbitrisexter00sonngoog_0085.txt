„1431ss

Partis alterius cap. Β.

Tractavimus causas privatas et eas, quae erant inter'
cives duarum civitatum aut inter homines privatos et
civitatem alienam et eas quae erant inter unius eiusdemque
civitatis cives Vidimus interdum inter civitates σύμβολα
iacta esse de causis futuris aut ad res, quae iamin am·
biguo erant, decernendas. Quod causae privatae inter duas
civitates non tam saepe acciderunt quam in eadem
civitate, nihil miri habet. Quod σύμβολα non inveniuntur
nisi in insulis casui deberi censeo Causas privatas
in eadem civitate ita ad finem perductas esse invenimus
in Asia, insulis, tota Graecia, quin etiam quamquam raro
in Magna Graecia. Putat Le Basiusinscr. cah. V p. 72
sqq. ideo a civitatibus ad discordias intestinas diiudicandas
accitos esse iudices externos, quod Graeci e foedere Delio,
quantum valeret iudicium peregrinum, cognovissent et cum
Cyclades diu Atheniensibus subiectae fuissent earum in·
colas ut peritos iuris Atheniensis creatos esse iudices.
Similiter Christius non nisi a civitatibus parvis, imprimis
ab iis quaie fuissent foederis Atheniensis participes talia ’
iudicia citata esse ratus est inde a tempore, quo de-
fecissent a foedere illo, usque ad tempus quo a Romanis ,
subacti essent, etsi iam antea pauca exempla exstare
concedit. Idem Sterretius Papi 7 (n. XCI). Sed quod
Le Basio licuit dicere ob paucitatem titulorum effossorum,
idem Christio et Sterretio non iam licuit tot inscriptioni-
bus detectis. Nam et ante foedos Delium pauca exempla
praesto sunt, neque vero invenies, quod e Christii et
Sterretii sententia exspectes, saeculo quinto exeunte aut
saeculo quarto plurima exempla, immo saeculo tertio
et proximis permulta, saeculo quinto et quarto perpauca.
Praeterea si foederi Atheniensi interfuissent omnes
civitates supra allatae, quod non ita est, et statim
post foedus ruptum hanc novam iudicandi viam ingressi

6

 

